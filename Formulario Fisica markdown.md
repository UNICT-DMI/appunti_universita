**FORMULARIO DI FISICA**

*https://rosarioterranova.github.io/*

**CINEMATICA**

Studia i moti del corpo senza interessarsi delle cause del moto

**Vettori**

**Componenti dei vettori**: proiezioni dei vettori sugli assi cartesiani
che individuano quelle direzioni

$a_{x} = a\cos\theta$ $a_{y} = a\sin\theta$

Conoscendo a~x~ e a~y~ si può trovare il modulo di a con il teorema di
Pitagora

$$a = \sqrt{a_{x}^{2} + a_{y}^{2}}$$

Possiamo trovare anche l’angolo compreso $\Theta$ con

$\tan\theta = \frac{a_{y}}{a_{x}}$
$\theta = \arctan\left( \tan\theta \right)$

**Somma di due vettori**: sommare due vettori significa sommare le sue
componenti

$s_{x} = a_{x} + b_{x}$ $s_{y} = a_{y} + b_{y}$

**Prodotto scalare tra due vettori**:
$\overrightarrow{a} \cdot \overrightarrow{b} = ab\cos\theta$

**Prodotto vettoriale tra due vettori**:
$\overrightarrow{a} \times \overrightarrow{b}$ è un vettore c che ha
direzione perpendicolare al piano di a e b; verso dato dalla mano destra
e modulo uguale a $c = ab\sin\theta$

**Versori**: vettori di modulo 1 usati per indicare una data direzione o
verso

$$a = a_{x}\hat{x} + a_{y}\hat{y}$$

**Grandezze cinematiche**

**Densità**: dipende dal materiale dell’oggetto, ed è data dal rapporto

$$p = \frac{m}{V}$$

Dove *m* è la massa del corpo e *V* il suo volume

**Spostamento**: variazione di posizione di un corpo in movimento su una
retta

$$\Delta x = x_{2} - x_{1}$$

Dove x~2~ è la posizione finale del corpo dopo il moto e x~1~ è la
posizione iniziale del corpo prima del moto. UdM = (m)etro

**Velocità**: variazione di posizione in uno specifico intervallo di
tempo

$$v_{m} = \frac{\Delta x}{\Delta t} = \frac{x_{2} - x_{1}}{t_{2} - t_{1}}$$

UdM = m/s. Se l’intervallo di tempo $\Delta t$ è molto piccolo, si
definisce la velocità istantanea
$\operatorname{}\frac{\Delta x}{\Delta t}$. Se la velocità media non
cambia nel tempo, abbiamo un *moto uniforme*.

**Accelerazione**: variazione di velocità nell’intervallo di tempo

$$a_{m} = \frac{\Delta v}{\Delta t} = \frac{v_{2} - v_{1}}{t_{2} - t_{1}}$$

UdM=m/s^2^. Un oggetto che cade di 3m/s^2^ aumenta ogni secondo la
propria velocità di 3m/s. Se l’accelerazione media non cambia nel tempo,
abbiamo un *moto uniformemente accelerato*.

**Moti**

**Moto uniforme**: ha sempre la stessa velocità; data la velocità media,
troviamola *legge del moto uniforme*

$$v_{m} = \frac{\Delta x}{\Delta t} \rightarrow \Delta x = vt \rightarrow x_{f} = x_{i} + vt$$

**Moto uniformemente accelerato**: accelerazione costante al trascorrere
del tempo, do conseguenza la velocità è variabile a ritmo costante;
dall’accelerazione media troviamo la *legge della velocità*:

$$a_{m} = \frac{\Delta v}{\Delta t} \rightarrow \Delta v = at \rightarrow v_{f} = v_{i} + at$$

Per trovare *legge della posizione* per il moto uniformemente accelerato
, dobbiamo considerare che essendo la velocità variabile, la legge del
moto uniforme sarà

$$x = \frac{v_{f} - v_{i}}{2}t$$

dove sostituiamo v~f~ con la legge della velocità avremo

$$x = \frac{v_{i} + at + v_{i}}{2}t \rightarrow x = x_{i} + v_{i}t + \frac{1}{2}at^{2}$$

**Moto di caduta dei gravi**: moto uniformemente accelerato (a costante)
con le sue stesse formule, ma invece di a c’è g=9,81.

Quindi la *velocità finale del corpo* in caduta all’istante t sarà

$$v_{y} = v_{0i} - gt$$

E la *posizione y* del corpo in caduta all’istante t sarà

$$y\left( t \right) = y_{0} + v_{0y}t - \frac{1}{2}gt^{2}$$

**Moto parabolico con velocità iniziale orizzontale**: sovrapposizione
del moto uniforme orizzontale in orizzontale e del moto uniformemente
accelerato in verticale; quindi essendo posizione e velocità iniziale
nulle troviamo la *traiettoria* con il sistema seguente

$$\left\{ \begin{matrix}
x = v_{0}t \\
y = - \frac{1}{2}gt^{2} \\
\end{matrix} \right.\ $$

Isoliamo t e troviamo

$$\left\{ \begin{matrix}
t = \frac{x}{v_{0}} \\
y = - \frac{1}{2}gt^{2} \\
\end{matrix} \rightarrow y = - \frac{1}{2}g\left( \frac{x}{v_{0}} \right)^{2} \rightarrow y = - \frac{1}{2}\frac{g}{v_{0}^{2}}x^{2}\  \right.\ $$

Tale equazione descrive una parabola con vertice nel punto di lancio

**Moto parabolico con velocità iniziale obliqua**: sempre
sovrapposizione del moto uniforme orizzontale in orizzontale e del moto
uniformemente accelerato in verticale; in questo caso solo la posizione
iniziale è nulla; troviamo la *traiettoria* con il sistema seguente

$$\left\{ \begin{matrix}
x = v_{0}t \\
y = v_{0y}t - \frac{1}{2}gt^{2} \\
\end{matrix} \right.\ $$

Isoliamo t e troviamo

$$\left\{ \begin{matrix}
t = \frac{x}{v_{0}} \\
y = v_{0y}\frac{x}{v_{0}} - \frac{1}{2}g\left( \frac{x}{v_{0}} \right)^{2} \\
\end{matrix} \right.\  \rightarrow y = v_{0y}\frac{x}{v_{0}} - \frac{1}{2}g\left( \frac{x}{v_{0}} \right)^{2} \rightarrow y = \frac{v_{y}}{v_{x}}x - \frac{1}{2}\frac{g}{v_{x}^{2}}x^{2}$$

Tale equazione descrive una parabola del tipo y=x-x^2^

**Gittata:** distanza dal punto di partenza di lancio di un corpo al
punto in cui atterra (max 45°)

$$R = 2\frac{v_{x}v_{y}}{g}$$

**Moto circolare uniforme**: la *lunghezza* della traiettoria circolare
è $2\pi r$, dove r è il raggio; la *frequenza* è $f = \frac{1}{T}$
UdM=(H)ertz;

La *velocità tangenziale* è la velocità di un corpo che si muove nel
moto circolare uniforme, ed è data da

$$v = \frac{2\pi r}{T} = \left( \frac{2\pi}{T} \right)r = \omega r$$

La *velocità angolare* è la rapidità con cui il raggio vettore spazza
l’angolo al centro in un certo intervallo di tempo, data da

$$\omega = \frac{\Delta\alpha}{\Delta t} = \frac{2\pi}{T}$$

Dove $\alpha$ è l’angolo spazzato da r; UdM = $rad/s^{2}$

L’*ampiezza* $\alpha$ *di un angolo* è data dal rapporto tra la
lunghezza dell’arco AB e il valore del raggio della circonferenza

$$\alpha = \frac{l}{r} = \frac{2\pi r}{r} = 2\pi$$

L’*accelerazione centripeta* è un’accelerazione vettoriale subita dal
corpo che lo fa rivolgere verso il centro durante il moto circolare
uniforme

$$a_{c} = \frac{v^{2}}{r} = \frac{\left( \text{ωr} \right)^{2}}{r} = \omega^{2}r$$

**Moto vario:** moto con velocità variabile possibile da calcolare
dividendo in tanti intervallini il moto totale compiuto sommando la
differenza di spostamento di vari intervallini

$$\Delta s = \operatorname{}{\sum_{k = 1}^{n}{v_{k}\Delta t_{k}}} = \int_{t_{1}}^{t_{2}}{v\left( t \right)\text{dt}}$$

**DINAMICA**

Studia le cause del movimento dei corpi

**Leggi della dinamica**

**Secondo principio dinamica:** la forza è uguale alla massa per
l’accelerazione

$$\overrightarrow{F} = m\overrightarrow{a}$$

UdM = (N)ewton=$kg \cdot m/s^{2}$

**Forza peso**: forza responsabile della caduta degli oggetti al suolo,
data da

$$P = mg$$

**Terzo** **principio dinamica:** ad ogni azione corrisponde una
reazione uguale e contraria

$$F_{\text{AB}} = - F_{\text{BA}}$$

**Forze di tensione e di attrito**

**Legge di Hooke (forze elastiche):** forza direttamente proporzionale
allo spostamento del corpo che lo subisce rispetto ad un peso, diretta
verso il centro stesso

$$F_{c} = - kx$$

Dove k è la costante elastica che misura la rigidità della molla e x è
la distanza di allungamento della molla rispetto alla posizione di
riposo

**Tensione:** intensità della forza che un tratto di corda esercita sul
tratto di corda successivo

$$\sigma = \operatorname{}\frac{\Delta F}{\Delta A}$$

dove A è un punto del piano. La *tensione di un pendolo* è data da

$$T = - mg\cos\theta\left( t \right)$$

Dove $\theta\left( t \right)$ è l’angolo spazzato dal filo ed m è la
massa in movimento

**Attrito:** componente di una forza di contatto che si oppone al moto.
L’*attrito statico* è la forza che impedisce ad un corpo di muoversi, è
dato da

$$f_{s} \leq \mu_{s}F_{n}$$

Dove $\mu_{s}$ è il coefficiente di attrito statico che dipende dal
materiale delle superfici a contatto, e Fn è l’intensità della forza
applicata. L’*attrito dinamico* è la forza che si oppone al corpo in
movimento

$$f_{d} = \mu_{d}F_{n}$$

**Pendolo inclinato:** la forza peso si divide in

$P_{\bot} = mg\cos\alpha$ e $P_{\parallel} = mg\ sen\ \alpha$

**Lavoro e potenza**

**Lavoro:** trasferimento di energia tramite una forza

$W = F \cdot s$ $W = F \cdot s \cdot cos\theta$

UdM = (J)oule=N$\cdot$m

**Lavoro della forza di gravità:** dato dalla forza peso per il
spostamento verticale

$$W = mg \cdot y$$

**Lavoro totale di un sistema:** somma di tutte le forze lavoro

$$W_{\text{tot}} = F_{1}s_{1} + F_{2}s_{2} + \ldots$$

**Potenza:** lavoro compiuto da una forza nell'unità di tempo; descrive
la rapidità con cui un sistema compie un lavoro.

$$P = \frac{\Delta W}{\Delta t}$$

UdM = (W)att=J/s

**Energia**

Misura della capacità di un sistema di compiere lavoro

**Energia cinetica:** energia che possiede il corpo per il movimento che
ha o acquista

$$K = \frac{1}{2}mv^{2}$$

UdM = (J)oule=N$\cdot$m

**Teorema delle forze vive:** un punto materiale che possiede un’energia
cinetica K~i~ per effetto di un lavoro W di una forza, cambia il moto
del punto fino ad avere una nuova energia cinetica K~f~

$$K_{f} = K_{i} + W \rightarrow W = \Delta K = \frac{1}{2}mv_{f}^{2} - \frac{1}{2}mv_{i}^{2}$$

**Forza conservativa**: il lavoro totale compiuto su un punto materiale
è nullo quando il punto materiale si muove su un circuito arbitrario
chiuso, tornando nella sua posizione iniziale

**Energia potenziale:** energia che un corpo possiede per la sua
configurazione o posizione nello spazio; capacità di un oggetto di
trasformare la propria energia in un’altra come quella cinetica

**Differenza di energia potenziale:** è l’opposto del lavoro fatto dalla
forza F durante il passaggio dalla situazione A a quella B

$$\Delta U = U_{B} - U_{A} = - W_{\text{AB}} = + W_{\text{BA}}$$

Per tutte le forze conservative

**Energia potenziale gravitazionale: il** lavoro della forza di gravità
su un corpo è

$$W = mgy$$

un corpo che cade da un altezza h~0~ avrà

$$W = mg\left( h_{1} - h_{0} \right) = mgh$$

e potrà compiere questo lavoro, ad esempio deformando uno scatolone;
definiamo quindi

$$U = mgh$$

**Energia potenziale elastica:** energia che si accumula quando si
flette una molla

$$U_{e} = \frac{1}{2}ks^{2}\ $$

**Conservazione energia meccanica:** dato un corpo alla quota iniziale
h~i~, la sua energia cinetica è K~i~ e quella potenziale iniziale U~i~;
alla quota finale h~f~ la sua energia cinetica è K~f~ e quella
potenziale U~f~; per il teorema delle forze vive

$$W_{\text{if}} = K_{f} - K_{i}$$

per la variazione di energia potenziale avremo che

$$W_{\text{if}} = U_{i} - U_{f}$$

Quindi scriviamo che

$$U_{i} - U_{f} = K_{f} - K_{i}$$

da cui otteniamo l’energia meccanica totale

$$U_{i} + K_{i} = U_{f} + K_{f}$$

**SISTEMI DI PARTICELLE**

**Centro di massa per due particelle su una retta:** punto in cui è
contrato tutto il peso del corpo o del sistema dei corpi

$$x_{\text{cm}} = \frac{m_{1}x_{1} + m_{2}x_{2}}{m_{1} + m_{2}}$$

**Centro di massa per n particelle in due coordinate:** caso generale
per un sistema di particelle

$x_{\text{cm}} = \frac{m_{1}x_{1} + m_{2}x_{2} + \ldots + m_{n}x_{n}}{m_{1} + m_{2} + \ldots + m_{n}}$
$y_{\text{cm}} = \frac{m_{1}y_{1} + m_{2}y_{2} + \ldots + m_{n}y_{n}}{m_{1} + m_{2} + \ldots + m_{n}}$

Per trovare la velocità o l'accelerazione del centro di massa del
sistema di particelle bisogna solamente sostituire v o a alle coordinate
x o y di queste equazioni

**Quantità di moto:** misura dello sforzo richiesto per fermare un punto
materiale; direttamente proporzionale alla massa per la velocità

$$\overrightarrow{p} = m \bullet \overrightarrow{v}$$

UdM = $kg \cdot \ m/s$

**Teorema dell’impulso:** dato un punto materiale di massa *m* con una
quantità di moto iniziale

$$p_{1} = mv_{1}$$

su di esso agisce una forza F per un $\Delta t$, come conseguenza la sua
quantità di moto diventa

$$p_{2} = mv_{2}$$

il vettore

$$\Delta p = p_{2} - p_{1}$$

è la variazione della quantità di moto. Ricordando la formula
dell’accelerazione media, possiamo scrivere il secondo principio della
dinamica come

$$F = ma = m\frac{\Delta v}{\Delta t} \rightarrow F\Delta t = m\Delta v$$

Il prodotto $m\Delta v$ diventa

$$m\Delta v = m\left( v_{2} - v_{1} \right) = mv_{2} - mv_{1} = p_{2} - p_{1} = \Delta p$$

Abbiamo trovato il teorema dell’impulso

$$\Delta\overrightarrow{p} = \overrightarrow{F}\Delta t\  \rightarrow \Delta\overrightarrow{p} = \overrightarrow{I}$$

Una forza impulsiva misura l’intensità della forza di interazione
durante il contatto in un urto; in altre parole, è la forza spinta data
ad un corpo, la quale ha durata molto breve.

**Impulso per F variabile:** se F è variabile è necessario calcolare
l’impulso in infiniti intervallini di tempo in cui la forza si può
considerare costante e poi sommare tutti questi contributi

$$\overrightarrow{I} = \int_{t_{i}}^{t_{f}}{\overrightarrow{F}\text{dt}}$$

**Urti**

**Urti su una retta:** la conservazione quantità di moto dopo un urto su
una retta è data da

$$m_{1}v_{1i} + m_{2}v_{2i} = m_{1}v_{1f} + m_{2}v_{2f}$$

**Urti elastici su una retta:** l’energia cinetica totale del sistema
costituito dai due corpi è la stessa prima e dopo la collisione; dopo
l’urto i due corpi hanno ancora la stessa forma e la stessa temperatura;
la conservazione della quantità di moto e dell’energia cinetica è data
dal sistema

$$\left\{ \begin{matrix}
m_{1}v_{1i} + m_{2}v_{2i} = m_{1}v_{1f} + m_{2}v_{2f} \\
\frac{1}{2}m_{1}v_{1i}^{2} + \frac{1}{2}m_{2}v_{2i}^{2} = \frac{1}{2}m_{1}v_{1f}^{2} + \frac{1}{2}m_{2}v_{2f}^{2} \\
\end{matrix} \right.\ $$

**Urti anaelastici su una retta:** si perde l’energia cinetica;
nell’urto i due corpi hanno subito delle variazioni nella struttura,
nella forma o nella temperatura interna. Inoltre i due corpi hanno la
stessa velocità dopo l’urto perché rimangono incastrati**.** La quantità
di moto totale che si conversa è data da

$$m_{1}v_{1i} + m_{2}v_{2i} = \left( m_{1} + m_{2} \right)v_{f}$$

Con la quale possiamo trovare la *velocità d’urto* per il sistema con

$$v_{f} = \frac{m_{1}v_{1i} + m_{2}v_{2i}}{m_{1} + m_{2}}$$

**Velocità d’urto generale:** data dalle formule

$v_{1f} = \frac{\left( m_{1} - \epsilon m_{2} \right)v_{1i} + m_{2}\left( 1 + \epsilon \right)v_{2i}}{m_{1} + m_{2}}$
e
$v_{2f} = \frac{\left( m_{2} - \epsilon m_{1} \right)v_{2i} + m_{1}\left( 1 + \epsilon \right)v_{1i}}{m_{1} + m_{2}}$

Dove la costante se $\epsilon = 0$ avremo un urto anelastico, se
$\epsilon = 1$ avremo un urto elastico.

**Urti obliqui negli urti elastici: d**ata un corpo di massa *m* che
urta in modo elastico con un altro corpo, dopo l’urto i corpi andranno
verso le direzioni $\overrightarrow{u}$ e $\overrightarrow{V}$;
imponiamo la conservazione della quantità di moto ottenendo

$$mv = mu + mV$$

dove dividendo per m ottengo

$$v = u + V$$

cioè la somma vettoriale delle velocità finali dei corpi; essendo un
urto elastico imponiamo la conservazione dell’energia cinetica totale

$$\frac{1}{2}mv^{2} = \frac{1}{2}mu^{2} + \frac{1}{2}mV^{2}$$

dove dividendo per $\frac{1}{2}m$ troviamo

$$v^{2} = u^{2} + V^{2}$$

Stabilendo che dopo l’urto i corpi hanno velocità perpendicolari tra
loro

**Momento angolare**

**Momento angolare di una particella:** uguale al prodotto vettoriale
tra il vettore r e la quantità di moto p della particella

$$\overrightarrow{L} = \overrightarrow{r} \times \overrightarrow{p} = r \times mv = rp\sin\theta$$

**Momento di una forza:** è un vettore M indice della capacità di una
forza di generare una rotazione interno a un punto O; dato il vettore r
che congiunge O con il punti di applicazione di F, avremo

$$M = r \times F$$

**Momento meccanico:** attitudine di una forza a imprimere la rotazione
ad un oggetto attorno ad un punto (nel piano) o ad un asse (nello
spazio)

$$P = T\omega$$

dove P è la potenza del motore espressa in W (watt) al numero di giri
desiderato, T è la coppia generata espressa in $N \cdot m$, ω è la
velocità angolare espressa in radianti al secondo a cui si riferisce la
potenza P.

**Rotazione attorno ad un’asse fisso**: ciascun punto di un corpo rigido
che ruota intorno ad un asse fisso compie una traiettoria circolare
avente centro sull’asse e raggio uguale alla distanza del punto
dall’asse di rotazione. Si immagini un disco che ruota introno a un asse
fisso perpendicolare al disco e passante per il suo centro. Sia 𝑟~𝑖~ il
raggio e Θ~𝑖~ l’angolo formato dalla

direzione radiale per questo punto e da un asse di riferimento fisso
nello spazio, misurato in senti antiorario. Mentre il disco ruota di un
angolo 𝑑𝜃, il punto materiale percorre un arco di circonferenza di
lunghezza orientata 𝒅𝒔𝒊 tale che

𝑑𝑠𝑖 = 𝑟𝑖𝑑𝜃

dove 𝑑Θ è misurato in radianti

**Energia cinetica di rotazione**: data dalla somma delle energie
cinetiche di tutti i punti materiali che costituiscono il corpo.
L’energia cinetica dell’i-esimo punto materiale di massa mi è data da

$$K = \frac{1}{2}m_{i}v_{i}^{2}$$

Sommando su tutti i punti materiali di cui è costituito il corpo e
sfruttando la relazione $v_{i} = r_{i}\omega$ si ha

$$K = \sum_{i}^{}{\left( \frac{1}{2}m_{1}v_{i}^{2} \right) = \frac{1}{2}\sum_{i}^{}\left( \frac{1}{2}m_{1}r_{i}^{2}\omega^{2} \right)} = \frac{1}{2}\sum_{i}^{}\left( \frac{1}{2}m_{1}r_{i}^{2} \right)\omega^{2}$$

di cui l’ultimo membro viene detto *momento di inerzia* del corpo
rispetto all’asse intorno a cui avviene la rotazione

$$I = \sum_{i}^{}{m_{i}r_{i}^{2}}$$

ovvero la misura della resistenza inerziale che il corpo oppone alle
variazioni del moto di rotazione intorno a quell’asse

**Teorema di Huygens-Steiner**: teorema che semplifica il calcolo del
momento di inerzia esprimendo una relazione tra il momento di inerzia
rispetto a un asse passante per il centro di massa e il momento di
inerzia rispetto a un asse a esso parallelo. Sia I il momento di inerzia
rispetto a un asse qualunque e I~cm~ il momento di inerzia rispetto
all’asse parallelo al primo ma passante per il centro di massa; inoltre
sia m~sis~ la massa totale del corpo e h la distanza tra i due assi; il
teorema dice che

$$I = I_{\text{cm}} + m_{\text{sis}}h^{2}$$

**GRAVITAZIONE**

**Terza legge di Keplero:** i quadrati dei tempi che i pianeti impiegano
a percorrere le loro orbite (rivoluzione) sono proporzionali ai cubi
delle loro distanze medie dal sole

$$T^{2} = ka^{3}$$

Dove a è il semiasse maggiore (o equivalente al raggio medio)
dell'orbita, T il periodo di rivoluzione e K una costante che dipende
dal corpo celeste attorno al quale avviene il moto di rivoluzione (es.
per il sole K=1)

**Legge di gravitazione universale:** la forza di attrazione
gravitazionale esercitata tra due corpi è data da

$$F_{g} = G \bullet \frac{m_{1}m_{2}}{r^{2}}$$

Dove G = 6,67 $\bullet$ 10^-11^ UdM =N $\bullet$ m^2^/kg^2^

**Moto di un satellite intorno alla Terra:** dato secondo principio
della dinamica $F = ma$, sostituiamo con la forza di gravità
$F_{g} = G\frac{m \cdot M_{r}}{R^{2}}$ e l’accelerazione centripeta
$a = \frac{v^{2}}{r}$ dove $M_{r}$ è la massa della Terra, m la massa
del satellite, r la distanza del satellite dal centro della Terra e v la
velocità del satellite. Unendo insieme le due formule trovo

$$G\frac{m \cdot M_{r}}{R^{2}} = m\frac{v^{2}}{r} \Rightarrow v = \sqrt{\frac{G \cdot M_{r}}{r}}$$

**Vettore del campo gravitazionale:** data una distribuzione qualunque
di masse nello spazio, scegliamo un punto P e mettiamo una massa di
prova m; possiamo misurare la forza gravitazione Fg che agisce su m in
P; definiamo il vettore campo gravitazionale

$$g = \frac{F_{g}}{m}$$

Dove *m* è la massa della massa di prova

**Campo gravitazionale di una massa puntiforme:** data una massa
puntiforme M che si trova nel punto O a distanza r da P; sulla massa di
prova m posta in P agisce la forza gravitazionale F diretta da P verso O
e con modulo dato dalla legge di gravitazione universale; il modulo di g
sarà dato da

$$g = \frac{F_{g}}{m} = \frac{G\frac{\text{mM}}{r^{2}}}{m} = G\frac{M}{r^{2}}$$

Dove *m* è la massa della massa di prova e *M* la massa di un corpo che
si trova nel campo.

**Energia potenziale gravitazionale: s**appiamo che la variazione di
energia potenziale è

$$\Delta U = U_{B} - U_{A} = - W_{\text{AB}}$$

il passaggio di una massa *m* da una massa A a una massa B è dato da

$$W_{\text{AB}} = G\frac{\text{mM}}{r_{B}} - G\frac{\text{mM}}{r_{A}}$$

combinando le due equazioni avremo

$$U_{B} - U_{A} = G\frac{\text{mM}}{r_{B}} - G\frac{\text{mM}}{r_{A}}$$

di cui troviamo che

$$U_{(r)} = - G\frac{\text{mM}}{r} + k$$

Possiamo porre k=0 mettendo che m e M si trovano a distanza infinita
l’una dall’altra.

**Velocità di fuga da un pianeta:** è la minima velocità che un corpo
deve possedere per allontanarsi dal pianeta. Dato un pianeta di massa M
e raggio R e una massa *m*, tale corpo *m* sparato dalla superficie di
un pianeta con una velocità pari alla velocità di fuga v~f~ ha un
energia potenziale U~1~ ed energia cinetica K~1~ dati da

$U_{1} = - G\frac{\text{mM}}{R}$ e $K_{1} = \frac{1}{2}mv_{f}^{2}$

la legge di conservazione dell’energia meccanica dice che

$$K_{1} + U_{1} = K_{2} + U_{2}$$

sostituendo ottengo

$$\frac{1}{2}mv_{f}^{2} - G\frac{\text{mM}}{R} = 0$$

da tale equazione ricavo la velocità di fuga

$$v = \sqrt{\frac{2GM}{R_{T}}}$$

**MOTO ARMONICO**

Movimento che si ottiene proiettando su un diametro le posizioni di un
punto materiale che si muove di moto circolare uniforme

**Legge del moto armonico:** data l’origine s=0 e l’istante di tempo
t=0, la posizione s del corpo in moto armonico è data da

$$s = r\cos\text{ωt} = r\cos\frac{2\pi t}{T}$$

Dove $\omega$ è la velocità angolare del moto circolare uniforme che
genera il moto armonico e r è il raggio della traiettoria circolare

**Velocità istantanea di un corpo in moto armonico:** vale la relazione

$$v = - \omega r\sin{\omega t = - v_{0}\sin\text{ωt}}$$

**Accelerazione del moto armonico:** il valore dell’accelerazione è

$$a = - \omega^{2}s$$

Combinando questa formula con la legge del moto armonico abbiamo

$$a = - \omega^{2}s = - \omega^{2}r\cos\text{ωt} = - a_{0}\cos\text{ωt}$$

**ELETTROSTATICA**

Studio delle cariche elettriche e dei corpi che sfruttano tali cariche
per qualche scopo

**Legge di Coulomb:** traduce l’attrazione e la repulsione di cariche in
termini quantitativi, deducendone la forza di iterazione a distanza tra
le cariche; poniamo in vicinanza due cariche puntiformi q1 e q2 posti ad
una certa distanza r, si attraggono o si respingono con una forza F il
cui modulo dipende dal prodotto delle stesse cariche ed inversamente
proporzionale al quadrato della loro distanza

$$F = k\frac{q_{1}q_{2}}{r^{2}} = \frac{q_{1}q_{2}}{4\pi\varepsilon_{0}r^{2}}$$

UdM = coulomb (C), dove k è la *costante di coulomb*, vale

$$k = \frac{1}{4\pi\varepsilon_{0}}$$

in cui $\varepsilon_{0}$ è la *costante dielettrica* del vuoto UdM =
$C^{2}/m^{2}$, la quale cambia in base al mezzo che attutisce il corpo.

L’attrazione è maggiore della repulsione (provocando l’induzione dei
corpi che si attraggono, la ridistribuzione di carica)

**Costante dielettrica relativa:** in un isolate la forza di Coulomb è
minore della forza di Coulomb che agisce sul vuoto, a parità di cariche
e distanza. Per misurare di quanto l’intensità della forza elettrica è
ridotta calcoliamo la costante dielettrica relativa

$$\varepsilon_{r} = \frac{F_{0}}{F_{m}}$$

Dove F~0~ è la forza che agisce sul vuoto, F~m~ sul mezzo isolante. Nel
vuoto si ha $F_{m} = F_{0}$ quindi $\varepsilon_{r} = 1$. Possiamo
trovare l’equazione che fornisce la forza che si esercita su un mezzo
materiale sostituendo a F~0~ la legge di Coulomb:

$$F_{m} = \frac{F_{0}}{\varepsilon_{r}} = \frac{k_{0}}{\varepsilon_{r}}\frac{q_{1}q_{2}}{r^{2}} = \frac{1}{4\pi\varepsilon_{0}\varepsilon_{r}}\frac{q_{1}q_{2}}{r^{2}}$$

**Costante dielettrica assoluta:** altra costante definita da

$$\varepsilon = \varepsilon_{0}\varepsilon_{r}$$

**Campo elettrico**

La presenza di una carica q1 modifica le caratteristiche dello spazio
che la circonda, cambiando le proprietà in punto B dove si trova una
seconda carica q2, la quale avverte una forza elettrica che è dovuta
alle nuove proprietà della zone di spazio in cui essa si trova. La
carica q1 genera un campo elettrico e la zone di influenza B è sede del
campo elettrico.

**Vettore campo elettrico:** dato un campo elettrico generato dal
sistema di n cariche puntiformi, se mettiamo una carica di prova $q^{+}$
in un punto P del campo scelto, osserviamo che agisce una forza F sulla
carica di prova che dipende da molti fattori (cariche che generano il
campo, posizione del punto P,…). Definiamo una grandezza che descrive
l’interazione elettrica in ogni punto dello spazio ma che non dipende da
q^+^, ovvero il vettore campo elettrico dato da

$$\overrightarrow{E} = \frac{\overrightarrow{F}}{q^{+}}\ $$

UdM = N/C. In sostanza, per determinare il campo elettrico in un punto
nello spazio, mettiamo $q^{+}$ in quel punto e osserviamo la direzione e
il verso della forza misurandola con un dinamometro; per ottenere il
campo elettrico dividiamo il modulo della forza per la carica di prova

**Calcolo della forza elettrostatica:** se conosciamo il valore del
vettore campo elettrico, possiamo calcolare la forza che agisce su
qualsiasi carica nel campo con la formula inversa

$$\overrightarrow{F} = q\overrightarrow{E}$$

**Campo elettrico di una carica puntiforme:** data una carica Q che
genera il campo e una carica di prova q^+^, per la legge di Coulomb il
valore della forza elettrica tra queste due cariche quando si trovano
nel vuoto a una distanza r è

$$F = \frac{Qq^{+}}{r^{2}}$$

L’intensità del campo elettrico di una carica puntiforme sarà data da

$$E = \frac{F}{q^{+}} = \frac{k\frac{Qq^{+}}{r^{2}}}{q^{+}} = k\frac{Q}{r^{2}} = \frac{Q}{4\pi\varepsilon r^{2}}$$

**Campo elettrico generato da più cariche puntiformi**: i diversi campi
elettrici in uno stesso punto si sommano con la regola del
parallelogramma; l’effetto totale di una carica non influisce gli altri
campi. Vale il principio di sovrapposizione delle forze, quindi

$$F = F_{1} + F_{2} + \ldots + F_{n}$$

Possiamo quindi calcolare l’intensità del campo elettrico come se fosse
una carica puntiforme ma con la forza elettrica F uguale alla somma
delle forze elettriche delle cariche puntiformi del campo

**Teorema di Gauss per il campo elettrico**

![](media/image1.emf){width="0.8131944444444444in"
height="0.7041666666666667in"}**Flusso del campo elettrico:** proprietà
che misura lo scorrimento dei vettori del campo attraverso una
superficie piana immaginaria S immersa nel campo. Dato il numero di
linee di forza che attraverso la superficie (flusso) $\Phi_{s}$, se le
linee di forza sono generate da un campo elettrostatico E, si avrà un
flusso di linee di forza di E attraverso S $\Phi_{S}(E)$; il numero di
linee che penetra S dipende dall’orientazione di S rispetto alle linee:

-   Se S è perpendicolare alle linee di forza

$$\Phi_{S}\left( E \right) = E \cdot S$$

-   Se S è inclinata rispetto alle linee di forza

$$\Phi_{S}\left( E \right) = E \cdot S\cos\alpha$$

-   Se S è parallelo alle linee di forza, il numero di linee di forza
    che attraverserà la superficie sarà uguale a zero.

-   Se la superficie non è piana, la si suddivide in n parti $\Delta S$,
    così piccole da essere piane e si calcola il flusso su ogni piccolo
    piano; il flusso complessivo è dato da

$$\Phi_{S}\left( E \right) = \sum_{i = 1}^{n}{E \cdot \Delta S_{i}}$$

**Teorema di Gauss per il campo elettrico:** stabilisce che il flusso
del campo elettrico attraverso una superficie chiusa è direttamente
proporzionale alla carica totale contenuta all’interno della superficie
e inversamente proporzionale alla costante dielettrica del mezzo

$$\Phi_{\Omega}\left( \overrightarrow{E} \right) = \frac{Q_{\text{tot}}}{\varepsilon}$$

![](media/image2.png){width="3.1166666666666667in"
height="1.4361111111111111in"}*Dimostrazione***:** consideriamo un campo
elettrico generato da una singola carica puntiforme positiva Q; la
superficie $\Omega$ attraverso cui si calcola il flusso del campo
elettrico è una sfera di raggio r con il centro occupato da Q; dato che
la superficie non è piana, suddividiamo $\Omega$ in n parti così piccole
da poterle considerare piane. In questo modo tutti i vettori di
superficie $\Delta S_{i}$ sono perpendicolari alle singoli superfici e
ogni punto del vettore E~i~ ha direzione radiale e verso uscente dalla
carica.

Calcoliamo il flusso di una generica superficie

$$\Delta\Phi_{i}\left( E \right) = E_{i}\Delta S_{i}$$

Visto che i punti della sfera hanno la stessa distanza dalla carica
posta al centro, i vettori E~i~ hanno tutti lo stesso modulo dato dalla
formula per calcolare l’intensità del campo elettrico è

$$E = \frac{1}{4\pi\varepsilon}\frac{Q}{r^{2}}$$

Dato che la superficie della sfera è $S_{\Omega} = 4\pi r^{2}$ avremo
che

$$\Phi_{\Omega}\left( E \right) = ES_{\Omega} = \frac{1}{4\pi\varepsilon}\frac{Q}{r^{2}}4\pi r^{2} = \frac{Q_{\text{tot}}}{\varepsilon}$$

**Potenziali elettrici**

Un sistema di corpi che passa dalla configurazione A a quella B mentre
agisce una forza conservativa F ha una differenza di potenziale data da

$$\Delta U = U_{B} - U_{A} = - W_{\text{AB}}$$

**Energia potenziale della forza di Coulomb:** dato che la forza di
Coulomb è conservativa, possiamo definire anche per la forza elettrica
un energia potenziale, data a

$$U\left( r \right) = \frac{1}{4\pi\varepsilon}\frac{Q_{1}Q_{2}}{r}$$

**Potenziale elettrico:** grandezza scalare di campo che possiede una
carica per la sua posizione o configurazione; data una carica di prova q
nel punto A di un campo elettrico dove sono presenti N cariche che
generano il campo (Q~1~,Q~2~,…); indichiamo con U~i~ l’energia
potenziale del sistema formato da q e da una carica Q~i~; l’energia
potenziale complessiva U~A~ relativa al punto q e A, è data dalla somma

$U_{A} = U_{1} + U_{2} + \ldots + U_{N} = \sum_{i = 1}^{n}U_{i}$

Dalla quale possiamo definire il potenziale elettrico del punto A con la
formula

$$V_{A} = \frac{U_{A}}{q}$$

UdM = (V)olt = J/C

**Differenza di potenziale elettrico (tensione o d.d.p):** differenza di
energia potenziale elettrica posseduta da una carica in due punti
distinti del campo; corrisponde al lavoro necessario per spostare un
elemento di valore unitario dal punto potenziale più basso al punto con
maggior potenziale. Mettiamo una carica di prova q in un punto B dello
spazio; il potenziale elettrico nel punto B sarà
$V_{B} = \frac{U_{B}}{q}$; calcoliamo ora la differenza di potenziale
tra i due punti A e B

$$\Delta V = V_{B} - V_{A} = \frac{U_{B}}{q} - \frac{U_{A}}{q} = \frac{\Delta U}{q}$$

Sappiamo che $\Delta U = - W_{\text{AB}}$, quindi

$$\Delta V = \frac{\Delta U}{q} = - \frac{W_{\text{AB}}}{q}$$

Dove $W_{\text{AB}}$ è il lavoro fatto dalla forza elettrica sulla
carica di prova q durante il suo spostamento da A a B

**Potenziale di una carica puntiforme:** data una carica puntiforme Q a
distanza r da un punto P dove mettiamo q, l’energia potenziale del
sistema di due cariche è data da

$$U\left( r \right) = \frac{1}{4\pi\varepsilon}\frac{\text{qQ}}{r}$$

per la formula del potenziale elettrico per un punto r troviamo che

$$V_{r} = \frac{U_{r}}{q} = \frac{1}{4\pi\varepsilon}\frac{\text{qQ}}{r}\frac{1}{q} = \frac{1}{4\pi\varepsilon}\frac{Q}{r}$$

**Generazione del campo elettrico**

**Campo elettrico generato da una distribuzione piana infinita di
carica:** data una superficie gaussiana $\Omega$ di forma cilindrica
disposta perpendicolarmente al piano di carica, le due superfici hanno
la stessa area $\Delta S_{1}$ e $\Delta S_{2}$ e i due vettori del campo
elettrico hanno steso modulo $E_{1}$ e $E_{2}$; il flusso del campo sul
cilindro è dato dai due contributi delle superfici del cilindro, in cui
applico la legge di gauss

$$\Phi_{\Omega}\left( E \right) = E_{1}\Delta S_{1} + E_{2}\Delta S_{2} = \frac{\Delta Q}{\varepsilon}$$

Da cui otteniamo

$$E\Delta S + E\Delta S = 2E\Delta S = \frac{\Delta Q}{\varepsilon}$$

Dove ricavando E otteniamo

$$E = \frac{\Delta Q}{2\varepsilon\Delta s} = \frac{\Delta Q}{\Delta S} \cdot \frac{1}{2\varepsilon} = \frac{\sigma}{2\varepsilon}$$

Quindi trovo la formula del modulo del campo elettrico generata da una
distribuzione piana infinita di carica

$$E = \frac{\sigma}{2\varepsilon}$$

Dove $\varepsilon$ è la costante dielettrica del mezzo e $\sigma$ è la
*densità superficiale di carica*

$$\sigma = \frac{\Delta Q}{\Delta S}$$

ovvero il rapporto tra la carica contenuta su una porzione di piano e
l’area di tale porzione

**Distribuzione lineare infinita di carica:** consideriamo un filo
infinito costituto da cariche elettriche disposte in modo uniforme; dato
un punto P a distanza r dal filo, il campo elettrico ha direzione
perpendicolare al filo e intensità data da

$$E = \frac{\lambda}{2\pi\varepsilon_{0}r}$$

Dove $\lambda$ è la *densità lineare di carica* data da

$$\lambda = \frac{\Delta Q}{\Delta l}$$

dove l è la lunghezza del filo

**Campo elettrico all’esterno di una distribuzione sferica di carica:**
data una sfera di raggio R composta da una carica totale Q; in un punto
P a distanza r dal centro della sfera l’intensità del campo elettrico è

$$E = \frac{1}{4\pi\varepsilon_{0}}\frac{Q}{r^{2}}$$

**Campo elettrico all’interno di una sfera omogenea di carica:** data
una carica Q distribuita omogeneamente in una sfera di raggio R; il
campo elettrico in un punto P all’interno della sfera a distanza r dal
centro ha intensità

$$E = \frac{Q}{4\pi\varepsilon_{0}R^{3}}r$$

**Superfici equipotenziali**

Una superficie equipotenziale è il luogo dei punti dello spazio in cui
il potenziale elettrico assumo uno stesso valore; in ogni punto, la
superficie equipotenziale è perpendicolare alla linea di campo che passa
per quel punto.

**Deduzione del campo elettrico dal potenziale**: conoscendo $E = F/q$ e
quindi la forza elettrica $F = qE$ che agisce su una carica di prova q,
possiamo calcolare il potenziale elettrico in una certa zona di spazio;
dato

$$\Delta V = \frac{\Delta U}{q} = - \frac{W_{\text{AB}}}{q}$$

Sostituiamo il lavoro con la sua formula dinamica

$$\Delta V = - \frac{F \cdot \Delta s}{q}$$

$$\Delta V = - \frac{qE \cdot \Delta s}{q} = - E \cdot \Delta s$$

Dalla quale ricaviamo

$$E = - \frac{\Delta V}{\Delta s}$$

**Circuitazione di un campo vettoriale**: il lavoro fatto dalla forza
elettrica mentre una carica di prova è spostata da un punto A allo
stesso punto A lungo la curva chiusa $\Lambda$ non dipende dal
particolare cammino seguito ed è quindi nullo, così come è nullo il
lavoro fatto, con spostamento uguale a zero, su una carica di prova che
rimane ferma in A.

**Densità superficiale di carica**: gli esperimenti mostrano che in un
sistema in *equilibrio statico* (tutte le cariche sono ferme) la carica
elettrica in eccesso nei conduttori si trova tutta sulla superfice
esterna; data una sfera di area $\Delta S$ e una carica $\Delta Q$ che
si trova su essa, tale valore di carica è distribuito secondo al densità
superficiale di carica

$$\sigma = \frac{\Delta Q}{\Delta S}$$

Risulta sempre la stessa, indipendentemente dalla forma, dall’estensione
e dalla posizione sulla sferra della superficie di area $\Delta S$

**Campo elettrico all’interno di un conduttore carico in equilibrio**:
mentre all’esterno succede quello visto prima, all’interno di un
conduttore carico in equilibrio elettrostatico il campo elettrico è
nullo

**Teorema di Coulomb**

Supponiamo di avere n conduttori di cui conosciamo forma, posizione
nello spazio e carica su ognuno di essi; il problema generale
dell’elettrostatica consiste nel determinare il potenziale elettrico V o
il campo elettrico E in tutti i punti dello spazio.

**Teorema di Coulomb**: in condizioni di equilibrio elettrostatico, la
densità superficiale di carica $\sigma$ che si trova in punto P
appartenente alla superficie di un conduttore è legata al modulo del
campo E in quel punto da

$$E = \frac{\sigma}{\varepsilon}$$

Dove $\varepsilon$ è la costante dielettrica assoluta del mezzo isolante
in cui il conduttore è immerso

**Condensatori**

**Capacità di un conduttore**: dato un conduttore isolato scarico, se lo
elettrizziamo con una carica Q il potenziale del conduttore passa da
zero a un verto V, dando la capacità elettrostatica del conduttore C
come

$$C = \frac{Q}{V}$$

UdM=(F)araday=C/V. Tale capacità dipende dalla forma del conduttore,
dimensioni e materiale in cui è immerso.

**Condensatore**: dispositivo elettrico di tipo puramente capacitivo, il
quale immagazzina l’energia nella forma un campo elettrostatico; produce
campi elettrici. È formato da due lastre metalliche parallele
(*armature*) poste a distanza piccola in modo che quando una di esse
riceve la carica Q, l’altra acquista per induzione una carica –Q.

**Capacità di un condensatore**: esperimenti mostrano che la carica Q
presente sull’armatura positiva di un condensatore è inversamente
proporzionale alla differenza di potenziale $\Delta V$ tra le armature,
dando la capacità del condensatore

$$C = \frac{Q}{\Delta V}$$

![](media/image3.png){width="1.6625in"
height="1.354861111111111in"}**Campo elettrico generato da un
condensatore piano**: ha direzione perpendicolare al piano stesso e
modulo dato dalla formula del campo elettrico generato da una
distribuzione piana infinita di carica.

Nel punto A della figura a destra il campo E~A+~ generato dalle cariche
positive è uguale in direzione e modulo a E~A-~ generato dalle cariche
negative ma con verso opposto (la loro somma è nulla); stessa cosa nel
punto C; invece nel punto B posto tra i due piani i campi elettrici sono
uguali per cui la loro somma è uguale al doppio di ciascuno di essi.
All’esterno del condensatore il campo elettrico è nullo, mentre
all’interno è uniforme, ortogonale alle armature, diretto da quella
positiva a quella negativa e con modulo dato da

$$E = 2E = \frac{\sigma}{\varepsilon}$$

**Capacità di un condensatore piano**: dato un condensatore piano con
armature di area S e una distanza *d* tra esse; tra le armature cariche
con Q e –Q è posto un materiale isolante con costante dielettrica
$\varepsilon$; dalla formula trovata per dedurre il campo elettrico dal
potenziale, sappiamo che

$$\Delta V = E\Delta s = Ed$$

Applichiamo la formula del campo elettrico generato dal condensatore
piano

$$Ed = \frac{\sigma}{\text{\ ε\ }}d$$

E applichiamo la formula della densità superficiale di corrente

$$\frac{\sigma}{\text{\ ε\ }}d = \frac{\text{Qd}}{\text{Sε}}$$

In base alla formula della capacità dei condensatori troviamo che

$$C = \frac{Q}{\Delta V} = Q\frac{\text{Sε}}{\text{Qd}} = \varepsilon\frac{S}{d}\ $$

![](media/image4.png){width="1.5715277777777779in"
height="1.3604166666666666in"}**Capacità del condensatore sferico**:
dato un condensatore costituto da due armature sferiche di raggi r&lt;R
con ramature separate da un isolante dielettrico con costante
$\varepsilon$; determiniamo la capacità di tale condensatore calcolando
prima la differenza di potenziale tra le armature, data dalla formula
del potenziale sulla superficie di una sfera

$$V_{Q,\ sfera\ interna} = \frac{1}{4\pi\varepsilon}\frac{Q}{r}$$

Stessa cosa per la sfera esterna, che però ha una carica negativa -Q

$$V_{Q,\ sfera\ esterna} = \frac{1}{4\pi\varepsilon}\frac{( - Q)}{R}$$

Calcoliamo il potenziale V sommando tali formule

$$V_{r} = \frac{1}{4\pi\varepsilon}\frac{Q}{r} + \frac{1}{4\pi\varepsilon}\frac{( - Q)}{R} = \frac{Q}{4\pi\varepsilon}\left( \frac{1}{r} - \frac{1}{R} \right) = \frac{Q}{4\pi\varepsilon}\frac{R - r}{\text{Rr}}$$

Utilizziamo quindi la formula della capacità di un condensatore e
troviamo

$$C = \frac{Q}{\Delta V} = Q\ \frac{Q}{4\pi\varepsilon}\frac{R - r}{\text{Rr}} = 4\pi\varepsilon\frac{\text{rR}}{R - r}$$

**Condensatori in serie e in parallelo**

**Capacità equivalente (o capacità complessiva) di una rete di
condensatori**: capacità di un singolo condensatore che, sottoposto alla
stessa differenza di potenziale V a cui è soggetta l’intera reta,
assorbe la stessa carica elettrica

$$C_{\text{eq}} = \frac{Q_{\text{eq}}}{V}$$

![](media/image5.png){width="2.126388888888889in"
height="1.7319444444444445in"}**Condensatori in parallelo**:
condensatori collegati in modo da avere ai loro estremi la stessa
differenza di potenziale. Date le capacità C~1~ e C~2~ dei condensatori,
la carica equivalente $Q_{\text{eq}}$ sul condensatore è data dalla
somma delle cariche

$$Q_{\text{eq}} = Q_{1} + Q_{2}$$

Da cui per la definizione di capacità equivalente possiamo calcolare

$Q_{1} = C_{1}V$ e $Q_{2} = C_{2}V$

Per cui

$$Q_{\text{eq}} = Q_{1} + Q_{2} = C_{1}V + C_{2}V = \frac{\left( C_{1} + C_{2} \right)V}{V} = C_{1} + C_{2}$$

Quindi la capacità equivalente di più condensatori collegati in
parallelo è uguale alla somma delle capacità dei singoli condensatori

$$C = C_{1} + C_{2} + \ldots$$

![](media/image6.png){width="1.9645833333333333in"
height="1.0229166666666667in"}**Condensatori in serie**: condensatori
collegati l’uno di seguito all’altro; dalla figura a destra, l’armatura
A viene elettrizzata da una carica Q, l’armatura B acquista per
induzione –Q; il filo che collega B e C è neutro, quindi l’armatura C
del secondo condensatore ha carica Q, che per induzione diventa –Q su D;
ne consegue che due o più condensatori collegati in serie tra loro
portano sulle armature la stessa carica. La carica Q sui condensatori è
la stessa della carica equivalente $Q_{\text{eq}}$

$$Q_{\text{eq}} = Q$$

Invece la differenza di potenziale V che esiste tra le armature A e D è
uguale alla somma delle differenze di potenziale $V_{1} + V_{2}$ ai capi
dei due condensatori

$$V = V_{1} + V_{2}$$

La definizione di capacità equivalente ci permette di scrivere

$V_{1} = \frac{Q}{C_{1}}$ e $V_{2} = \frac{Q}{C_{2}}$

Per cui

$$V = V_{1} + V_{2} = \frac{Q}{C_{1}} + \frac{Q}{C_{2}} = \left( \frac{1}{C_{1}} + \frac{1}{C_{2}} \right)Q$$

Dalla formula reciproca della capacità equivalente ricaviamo che

$$\frac{1}{C_{\text{eq}}} = \frac{V}{Q_{\text{eq}}} = \frac{V}{Q} = \frac{1}{Q}\left( \frac{1}{C_{1}} + \frac{1}{C_{2}} \right)Q = \frac{1}{C_{1}} + \frac{1}{C_{2}}$$

Quindi la capacità equivalente di più condensatori collegati in serie è
uguale alla somma degli inversi delle capacità dei singoli condensatori

$$\frac{1}{C_{\text{eq}}} = \frac{1}{C_{1}} + \frac{1}{C_{2}} + \ldots$$

**Energia immagazzinata in un condensatore**: per caricare un
condensatore scarico occorre un lavoro per vincere la repulsione delle
cariche che si trovano già sul conduttore che si oppongono a quelle che
aggiungiamo. Data la differenza di potenziale V ai capi del condensatore
e Q=CV la carica positiva che si trova su una delle sue armature alla
fine del processo di carica, il *lavoro di carica* $W_{c}$ del
condensatore è dato da

$$W_{c} = \frac{1}{2}\text{QV}$$

Per la conservazione dell’energia, il lavoro compiuto per caricare il
condensatore rimane immagazzinato al suo interno fino a quando esso non
si scarica. Così i condensatori sono dei serbatoi di energia (flash di
una fotocamera o defibrillatore)

**Moto di una carica nel campo elettrico**

In un campo elettrico E uniforme una carica q risente di una forza F=qE
costante

**Moto della direzione del campo elettrico**: se una particella di
carica q e massa m parte da ferma, il suo moto è analogo a quello di un
copro soggetto alla forza peso perché su di esso agisce un’accelerazione
uniforme che per la seconda legge della dinamica vale

$$F = ma \rightarrow qE = ma$$

**Velocità finale con partenza da fermo**: la particella di carica q e
massa m in un campo elettrico uniforme con velocità nulla, si sposta dal
punto iniziale A a quello finale B in maniera rettilinea (no attrito e
forza peso); il teorema delle forze vive stabilisce che

$$K_{f} = K_{i} + W_{\text{AB}}$$

Dato che nel nostro caso la particella parte da ferma, quindi
$K_{i} = 0$ e l’energia cinetica è $K_{f} = \frac{1}{2}mv^{2}$ abbiamo
che

$$\frac{1}{2}mv^{2} = W_{\text{AB}}$$

Dalla definizione di differenza di potenziale

$$\Delta V = - \frac{W_{\text{AB}}}{q}$$

si ottiene che

$$W_{\text{AB}} = q\left( V_{A} - V_{B} \right)$$

Per cui l’equazione precedente diventa

$$\frac{1}{2}mv^{2} = q\left( V_{A} - V_{B} \right)$$

Da questa si ricava v che risulta

$$v = \sqrt{\frac{2q(V_{A} - V_{B})}{m}}$$

![](media/image7.png){width="2.104861111111111in"
height="1.0583333333333333in"}**Moto parabolico**: data una particella
di carica q e massa m che entra tra due armature cariche di segni
opposti, con velocità parallela alle armature; sulla carica agisce una
forza F=qE rivolta verso l’alto e perpendicolare a v~0~; per la seconda
legge della dinamica l’accelerazione impressa sulla carica è costante

$$a = \frac{q}{m}E$$

Ciò significa che la particella è soggetta a due moti simultanei: moto
uniforme in orizzontale e moto uniformemente accelerato in verticale;
siamo quindi in moto parabolico con velocità iniziale orizzontale, con
coordinate della partiella date da

![](media/image8.png){width="2.2597222222222224in"
height="1.0041666666666667in"}$\left\{ \begin{matrix}
x = v_{0}t \\
y = \frac{1}{2}\frac{\text{qE}}{m}\ t^{2} \\
\end{matrix} \right.\ $

Il moto è quello della figura a sinistra, con la parabola che ha la
concavità verso l’alto perché la carica in moto è positiva e l’armatura
in alto è carica positivamente. Una volta terminato il moto parabolico,
la particella segue la retta tangente alla parabola nel punto A in cui
la forza elettrica si annulla.

**CORRENTE ELETTRICA**

La corrente elettrica è un moto ordinato di cariche elettriche, cioè un
flusso ordinato di elettroni che ha luogo all'interno di alcuni
materiali, definito operativamente come la quantità di carica elettrica
che attraversa una determinata superficie nell'unità di tempo. Per far
muover le cariche è necessaria una differenza di potenziale elettrico:
le cariche positive vanno dal potenziale più alto a quello più basso e
le cariche negative vanno dal potenziale più basso a quello più alto.

**Intensità di corrente**: data una sezione trasversale S di un filo
attraversato da corrente elettrica, indichiamo intensità di corrente la
quantità di carica in un determinato intervallo di tempo

$$i = \frac{\Delta Q}{\Delta t}$$

UdM=(A)mpere=C/s. Il verso della corrente è quello in cui si muovono le
cariche positive.

**Corrente continua**: corrente in cui la sua intensità non cambia nel
tempo. È l’inversa dell’intensità di corrente

$$\Delta Q = i\Delta t$$

**Generatore di tensione**: la corrente elettrica viene generata dalla
differenza di potenziale, che tende ad essere annullata man mano che
corrente elettrica fluisce. Per mantenere la corrente occorre ricreare
il dislivello di potenziale con una pila o un generatore di tensione
continua, che è un dispositivo capace di mantenere ai suoi capi una
differenza di potenziale costante.

**Circuiti elettrici**

Insieme di conduttori connessi in modo continuo e collegati a un
generatore. Se la catena dei conduttori non è interrotta, il circuito è
*chiuso* e la corrente circolare; al contrario, il circuito è *aperto* e
non c’è corrente

**Collegamento in serie**: conduttori collegati in successione tra loro;
passa la stessa corrente elettrica ma si dividono la differenza di
potenziale

**Collegamento in parallelo**: conduttori collegati che hanno le prime
estremità connesse tra loro e anche i secondi estremi connessi tra loro;
sono sottoposti alla stessa differenza di potenziale ma intensità
diversa

**Prima legge di Ohm**

L’intensità di corrente è direttamente proporzionale alla differenza di
potenziale applicata ai loro capi

$$I = \frac{\Delta V}{R}$$

Dove R è la *resistenza elettrica*, componente che resiste (frena) il
passaggio di corrente. È un indice dell’opposizione che incontrano le
cariche negative (elettroni) nel muoversi all’interno del conduttore.
UdM=$\Omega$(ohm)=V/A

**Resistori**: componente elettrico in un circuito destinato a fornire
una specifica resistenza elettrica al passaggio della corrente
elettrica. Segue la prima legge di Ohm, e come grandezza fisica
associata ha la resistenza.

**Resistenza equivalente (o complessiva)**: dato un circuito formato da
un generatore di differenza di potenziale collegato a una rete di
resistori, chiamiamo resistenza equivalente della rete di resistori
quella di un singolo resistore che, sottoposto alla stessa differenza di
potenziale $\Delta V$ a cui è soggetta l’intera rete, assorbe dal
generatore la stessa corrente elettrica

$$R_{\text{eq}} = \frac{\Delta V}{i_{\text{eq}}}$$

**Resistori in serie**: l’intensità i della corrente che passa nel
circuito deve essere la stessa se si sostituiscono i due resistori R~1~
e R~2~ con un unico resistore equivalente, avendo quindi

$$i_{\text{eq}} = i$$

Invece la differenza di potenziale $\Delta V$ ai capi del generatore è
la somma delle tensioni $\Delta V_{1}$ e $\Delta V_{2}$ agli estremi dei
due resistori

$$\Delta V = \Delta V_{1} + \Delta V_{2}$$

Per la prima legge di Ohm le tensioni ai capi dei resistori sono

$\Delta V_{1} = R_{1}i$ e $\Delta V_{2} = R_{2}i$

Sostituendo questa formula con quella di prima troviamo

$$\Delta V = R_{1}i + R_{2}i = \left( R_{1} + R_{2} \right)i$$

Infine sostituiamo la resistenza equivalente, trovando

$$R_{\text{eq}} = \frac{\Delta V}{i_{\text{eq}}} = \frac{\left( R_{1} + R_{2} \right)i}{i} = R_{1} + R_{2}$$

Dimostrando che la resistenza equivalente di più resistori posti in
serie è uguale alla somma delle resistenze dei singoli resistori

$$R_{\text{eq}} = R_{1} + R_{2} + \ldots$$

La legge per le resistenze in serie mostra che ogni resistore aggiunto
in serie aumenta la resistenza totale del circuito; ciò è dovuto al
fatto che ogni resistore in più aggiunge un nuovo ostacolo al fluire
della corrente

**Resistori in parallelo**: la corrente erogata a una rete con resistori
in parallelo è uguale alla somma delle correnti $i_{1}$ e $i_{2}$ che
attraversa i resistori, quindi si ha

$$i_{\text{eq}} = i_{1} + i_{2}$$

Se due resistori sono posti in parallelo, essi sono posti alla stessa
differenza di potenziale $\Delta V$ mantenuta dal generatore, per cui si
ha

$i_{1} = \frac{\Delta V}{R_{1}}$ e $i_{2} = \frac{\Delta V}{R_{2}}$

Applicando la formula inversa della resistenza equivalente abbiamo

$$\frac{1}{R_{\text{eq}}} = \frac{i_{\text{eq}}}{\Delta V} = \frac{1}{\Delta V}\left( i_{1} + i_{2} \right) = \frac{1}{\Delta V}\left( \frac{\Delta V}{R_{1}} + \frac{\Delta V}{R_{2}} \right) = \frac{1}{\Delta V}\left( \frac{1}{R_{1}} + \frac{1}{R_{2}} \right)\Delta V = \frac{1}{R_{1}} + \frac{1}{R_{2}}$$

Dimostrando che se si hanno più resistori collegati in parallelo,
l’inverso della loro resistenza equivalente R~eq~ è uguale alla somma
degli inversi delle resistenze dei singoli resistori

$$\frac{1}{R_{\text{eq}}} = \frac{1}{R_{1}} + \frac{1}{R_{2}} + \ldots$$

Secondo tale formula, ogni resistore aggiunto in parallelo diminuisce la
resistenza totale del circuito, perché si offre una possibilità in più
al fluire della corrente elettrica.

**Leggi di Kirchhoff**

![](media/image9.emf){width="1.1340277777777779in"
height="0.9736111111111111in"}**Risoluzione di un circuito**: risolvere
un circuito significa determinare il valore e il verso di tutte le
correnti presenti e, di conseguenza, anche il valore delle tensioni ai
capi di tutti i resistori

**Rete elettrica**: circuiti con geometrie complicate dove distinguiamo
*rami* (o arco, singolo percorso circuitale tra due nodi), *nodi* (punto
nel quale convergono almeno due rami in cui possono esserci componenti
attivi (generatori) e passivi (resistori)) e *maglie* (insieme di due o
più rami che formano un cammino chiuso.

L’analisi delle reti elettriche è semplificata dall’uso delle due leggi
di Kirchoff relative ai nodi e alle maglie.

**Prima legge di Kirchhoff (legge dei nodi)**: la somma delle intensità
di corrente entranti in un nodo è uguale alla somma di quelle uscenti;
quindi date m correnti entranti un nodo, per la legge di conservazione
della carica elettrica

$$i_{1} + i_{2} + \ldots + i_{m} = \sum_{k = 1}^{m}{i_{k} = 0}$$

Es. prendiamo un nodo a cui giungono quattro rami del circuito e
chiamiamo le correnti i1, i2, i3 ed i4. Decido che dai rami 3 e 4 uscirà
corrente, quindi la formula sarà: i1+i2=i3+i4 che trasformata nella
forma canonica sarà i1+i2-i3-i4=0

**Seconda legge di Kirchhoff (legge delle maglie)**: la somma algebrica
delle differenze di potenziale che si incontrano percorrendo una maglia
è uguale a zero; quindi date p variazioni di potenziali incontrare
percorrendo una maglia, abbiamo, per la legge di conservazione
dell’energia

$$\Delta V_{1} + \Delta V_{2} + \ldots + \Delta V_{p} = \sum_{k = 1}^{m}{{\Delta V}_{k} = 0}$$

La legge delle maglie esprime il fatto che, descrivendo un percorso
chiuso lungo il circuito, ritorniamo allo stesso potenziale da cui
eravamo partiti. Quindi la differenza di potenziale totale attraversata,
uguale alla somma algebrica delle singole differenze

di potenziale incontrate, non può che essere nulla.

Es. applichiamo la legge alla maglia a, b, c, d, a del circuito in
figura sopra. Partiamo dal nodo a percorrendo la maglia in senso orario
e ipotizziamo che i potenziali elettrici dei nodi da a --&gt;d siano via
via decrescenti. Si ha: v1+v2+v3-v4=0

**Effetto Joule**

Un ferro da stiro e un asciuga capelli contengono un resistore che si
riscalda quando è percorso da corrente elettrica; mentre passa la
corrente, l’energia (potenziale) elettrica si trasforma in energia
interna del filo che diventa caldo in quanto è aumentata l’energia
cinetica media delle sue molecole.

**Potenza dissipata**: rapidità con cui l’energia elettrica è
trasformata in energia interna al resistore; dato un resistore R con
agli estremi A e B i potenziali elettrici V~A~ e V~B~; per la prima
legge di Ohm

$$V_{A} - V_{B} = Ri$$

Il resistore è percorso da una corrente i che, in un intervallo di tempo
$\Delta$t, trasporta una carica

$$q = i\Delta t$$

Dalla definizione di differenza di potenziale

$$\Delta V = - \frac{W_{\text{AB}}}{q}$$

si ottiene che

$$W_{\text{AB}} = q\left( V_{A} - V_{B} \right)$$

Dove sostituendo $q = i\Delta t$ avremo

$$W_{\text{AB}} = i\Delta t\left( V_{A} - V_{B} \right)$$

Data la definizione di potenza avremo

$$P = \frac{W}{\Delta t} = \frac{i\Delta t(V_{A} - V_{B})}{\Delta t} = i\left( V_{A} - V_{B} \right)$$

Infine sostituendo a questa equazione $V_{A} - V_{B} = Ri$ troviamo la
potenza dissipata P

$$P = i\left( V_{A} - V_{B} \right) = i\left( \text{Ri} \right) = Ri^{2}$$

Quindi

$$P = Ri^{2}$$

UdM=(W) kilowattora=$\Omega/A$ (misura l’energia assorbita in un ora da
un dispositivo non la potenza). La trasformazione di energia elettrica
in calore è detto *effetto Joule*.

**Spiegazione microscopica effetto Joule**: un conduttore metallico si
scalda perché gli ioni del reticolo cristallino assorbono, attraverso
gli urti, l’energia cinetica degli elettroni che sono stati accelerati
dal campo elettrico.

**Forza elettromotrice (o f.e.m.)**: forza di un generatore che spinge
le cariche contro il campo elettrico; spinge le cariche positive verso
il polo + e quelle negative perso il polo -. Si mantiene ai capi del
generatore una differenza di potenziale. Dato il lavoro W compiuto da
questa forza per spostare una carica q al suo interno

$$f_{\text{em}} = \frac{W}{q}$$

UdM=(V)olt=J/C

**Velocità di deriva degli elettroni**: tutti gli elettroni che
contribuiscono alla corrente elettrica si muovono verso i punti a
potenziale maggiore con lo stesso valore v~d~ della velocità; tale
valore è il modulo della velocità media degli elettroni nel metallo.

Dato un filo metallico in cui è presente un campo elettrico ed è e
quindi percorso da corrente dove gli elettroni si muovono nel verso
opposto alla corrente, tutti con la stessa velocità di deriva $v_{d}$;
gli elettroni che passano attraverso una sezione del filo di area A un
in certo intervallo avranno compiuto una distanza

$$v_{d}\Delta t$$

Il numero N di elettroni contenuti in quest’area A è uguale al numero di
elettroni per unità di volume n, moltiplicato per il volume dell’area
$Av_{d}\Delta t$, quindi

$$N = nAv_{d}\Delta t$$

La carica $\Delta Q$ che passa attraverso A nel tempo $\Delta t$ è
uguale a

$$\Delta Q = eN = enAv_{d}\Delta t$$

Per cui calcoliamo l’intensità di corrente

$$i = \frac{\text{ΔQ}}{\text{Δt}} = \frac{\text{enA}v_{d}\Delta t}{\Delta t} = enAv_{d}$$

Quindi la relazione tra intensità di corrente e velocità di deriva v~d~
è data da

$$i = enAv_{d}$$

Dove e è la carica elementare, n il numero di elettroni di conduzione
per unità di volume (proprietà di ogni metallo) e A l’area delle sezione
trasversale del filo

**Seconda legge di Ohm**

Dato un filo metallico di lunghezza l e area trasversale A, esperimenti
di Ohm dimostrano che la resistenza di un filo conduttore è direttamente
proporzionale alla sua lunghezza e inversamente proporzionale alla sua
area trasversale

$$R = p\frac{l}{A}$$

Dove p è la costante di proporzionalità chiamata *resistività* la quale
dipende dal materiale del filo e dalla temperatura, dato da

$$p = R\frac{A}{l}$$

UdM = $\Omega \cdot m$. Conoscere il valore della resistività permette
di dire se un certo materiale è un buon conduttore o un buon isolante.

**Resistività e temperatura**: nei metalli la resistività aumenta al
crescere della temperatura. Quando la temperatura del metallo aumenta,
gli ioni del reticolo cristallino oscillano attorno alle posizioni di
equilibrio in maniera più veloce e ampia. Ciò rende

più probabili gli urti tra elettroni e ioni e, in questo modo, aumenta
l’impedimento opposto dal reticolo cristallino al movimento degli
elettroni. La resistività $p_{T}$ del metallo alla temperatura T è
legata a quella di 293K, attraverso la relazione

$$p_{T} = p_{293}(1 + \alpha\Delta T)$$

Dove $\Delta T = T - 293K$, e $\alpha$ è il *coefficiente di temperatura
della resistività* pe il metallo.

**Circuito RC**

Particolare tipo di circuito in cui sono collegati una resistenza e un
condensatore. Rispetto a dei semplici circuiti a corrente continua in
questo caso la corrente è variabile nel tempo, e quindi sia il processo
di carica che quello di scarica, non sono istantanei. Per processo di
carica/scarica si intendono due tipi di operazioni per cui grazie al
passaggio di corrente le armature del condensatore si caricano (o
scaricano). Questo lavoro di carica permette di immagazzinare energia
elettrica all’interno del condensatore; essa rimane quindi a
disposizione fino a quando non decidiamo di utilizzarla

**Processo di carica**: dato un circuito in cui sono collegati in serie
una batteria di forza elettromotrice f~em~, un resistore di resistenza
R, un condensatore di capacità C e un interruttore I. All’inizio la
corrente è piuttosto intensa: il condensatore è scarico e quindi è
facile portare cariche elettriche su di esso. In seguito le cariche che
già si trovano sulle armature del condensatore tendono a respingere le
cariche dello stesso segno che provengono dalla batteria; così il flusso
di cariche elettriche nel circuito diventa sempre meno rapido, fino a
diventare praticamente uguale a zero.

Dato il circuito descritto all’istante t=0; la corrente nel resistore ha
intensità i(t) mentre la carica positiva sul condensatore è Q(t);
partendo dall’interruttore, abbiamo un aumento di potenziale pari a
+f~em~ tra i poli del feneratore, poi una caduta di potenziale

–Ri(t) ai capi della resistenza e infine una differenza di potenziale
negativa –Q(t)/C tra le armature del condensatore; per la legge delle
maglia si ha

$$f_{\text{em}} - Ri\left( t \right) - \frac{Q\left( t \right)}{C} = 0$$

Sappiamo che l’intensità di corrente è la derivata della funzione carica
elettrica

$$i\left( t \right) = \frac{dQ(t)}{\text{dt}}$$

Sostituendo quest’ultima espressione alla precedente troviamo

$$f_{\text{em}} - R\frac{dQ(t)}{\text{dt}} - \frac{Q\left( t \right)}{C} = 0$$

Che è un equazione differenziale la cui soluzione è

$$Q\left( t \right) = A\left( 1 - e^{- \frac{t}{K}} \right)$$

Dove A e K sono costanti da determinare calcolando la derivata di Q(t)

$$\frac{dQ(t)}{\text{dt}} = \frac{A}{K}e^{\frac{t}{K}}$$

E sostituendo le ultime due formule all’equazione differenziale che
descrive il circuito, ottenendo

$$\left( f_{\text{em}} - \frac{A}{C} \right) + Ae^{- \frac{t}{K}}\left( \frac{1}{C} - \frac{R}{K} \right) = 0$$

La quale deve deve essere uguale a zero qualunque sia il valore di t.
Per ottenere ciò, si devono annullare i due termini tra parentesi. Così,
per le quantità incognite si trovano i valori $A = Cf_{\text{em}}$ e
$K = RC$ in modo da poter scrivere la funzione che fornisce Q(t)

$$Q\left( t \right) = Cf_{\text{em}}\left( 1 - e^{- \frac{t}{\text{RC}}} \right)$$

Dove compare la funzione esponenziale $e^{- \frac{t}{\text{RC}}}$ il cui
integrale definito è dato da

$$\int_{a}^{b}e^{- \frac{t}{\text{RC}}}dt = - RC\left( e^{- \frac{b}{\text{RC}}} - e^{- \frac{a}{\text{RC}}} \right)$$

Per trovare l’intensità di corrente i(t) basta ora calcolare la derivata
di Q(t). Il risultato è

$$i = \frac{f_{\text{em}}}{R}e^{- \frac{t}{\text{RC}}}$$

Dove è il numero di Nepero $e \cong 2,718$. Il prodotto RC è un tempo
caratteristico del circuito che misura quanto rapidamente

il condensatore di capacità C si carica (e si scarica) attraverso il
resistore di resistenza R.

**Processo di scarica**: dato lo stesso circuito ma con condensatore
carico, se togliamo la batteria e chiudiamo l’interruttore I su crea una
corrente elettrica che passa attraverso la resistenza R scaricando il
condensatore

L’equazione differenziale che descrive la scarica del condensatore si
deduce da quella precedente ponendo f~em~=0; così si ottiene

$$R\frac{dQ(t)}{\text{dt}} + \frac{Q(t)}{C} = 0$$

La cui soluzione è

$$Q\left( t \right) = Cf_{\text{em}}e^{- \frac{t}{\text{RC}}}$$

Calcolando come sopra la derivata e sostituendo sia la funzione che la
derivata nell’equazione differenziale, la corrente di scarica e, ancora
una volta, la derivata di *Q*(*t*). In questo caso, essa risulta

$$i = - \frac{f_{\text{em}}}{R}e^{- \frac{t}{\text{RC}}}$$

Come si vede, la corrente di scarica della formula precedente è
identica, in modulo, a quella di carica. L’unica differenza è il segno,
perché i due versi della corrente sono opposti tra loro

$$W_{c} = \frac{1}{2}{C\left( f_{\text{em}} \right)}^{2}$$

Dove $Q = C\Delta V = Cf_{\text{em}}$ è la carica che alla fine si trova
sull’armatura positiva del condensatore. Per trasportare questa carica
da un polo all’altro il generatore compie un lavoro

$$W_{G} = Q\Delta V = \left( C\Delta V \right)\Delta V = {C\left( f_{\text{em}} \right)}^{2}$$

Visto che l’energia viene immagazzinata nel condensatore, per il
principio di conservazione dell’energia totale, avremo che

$$W_{c} = \frac{1}{2}{C\left( f_{\text{em}} \right)}^{2} = \frac{1}{2}W_{G}$$

La parte rimanente di energia non immagazzinata nel condensatore è
dissipata per l’effetto Joule nella resistenza R del circuito

Alla fine del processo di scarica, l’energia $W_{c} = \frac{1}{2}W_{G}$
che era immagazzinata nel condensatore si è dissipata interamente sulla
resistenza per l’effetto Joule.

**MAGNETOSTATICA**

Studia i campi magnetici statici, ovvero invarianti nel tempo. Si
chiamano *sostanze ferromagnetiche* i materiali che possono essere
magnetizzati.

**Magnete**: corpo che genera un campo magnetico, del quale ne risente
un altro un magnete; ogni magnete ha un polo nord e un polo sud; poli
dello stesso tipo si respingono, di tipo opposto si attraggono. Ampere
intuì che le azioni magnetiche non sono altro che le manifestazioni
dell’interazione tra cariche elettriche in movimento.

**Campo magnetico**: descritto da un vettore indicato con
$\overrightarrow{B}$; determinare B in una certa regione vuol dire darne
in ogni punto direzione, verso e modulo. La rappresentazione grafica
dell’andamento di B si fa tramite le linee di forza, analogamente al
campo elettrico E: le linee escono dal polo nord e entrano nel polo sud.
Dato un magnete di prova in un punto di un campo magnetico, la direzione
del campo magnetico è data dalla retta che unisce i poli nord e sud del
magnete di prova, e il verso va dal polo sud al polo nord del magnete di
prova.

A differenza del campo elettrico, non si ha magnetizzazione per
contatto, e una calamita anche se divisa presenta sempre i poli sud e
nord.

**Legge di ampere (forza magnetica)**: un filo percorso da corrente
genera un campo magnetico e subisce una forza magnetica. Ampere verificò
che due fili rettilinei e paralleli si attraggono se sono percorsi da
correnti nello stesso verso, si respingono se le correnti sono di versi
opposti. Egli definì che il valore della forza che agisce su un tratto,
lungo l, di uno dei fili è direttamente proporzionale alle due correnti
che circolano; inoltre è inversamente proporzionale alla distanza d tra
i fili, cioè

$$F = k_{m}\frac{i_{1}i_{2}}{d}l$$

Dove $k_{m}$ è la *costante dielettrica del vuoto*, che vale

$$k_{m} = \frac{\mu_{0}}{2\pi}$$

Dove $\mu_{0}$ la *costante di permeabilità magnetica del vuoto*.

**Campo magnetico**

![](media/image10.png){width="1.5270833333333333in"
height="1.0645833333333334in"}**Intensità del campo magnetico**: dato un
pezzetto di filo elettrico rettilineo di prova avente lunghezza è *l* e
intensità di corrente che lo attraversa *i*, poniamolo nella zone dove
c’è il campo magnetico da studiare. Gli esperimenti mostrano che la
forza sul filo di prova dipende dall’angolo che esso forma con le linee
di campo magnetico, e che il modulo della forza è massimo quando il filo
è perpendicolare alla direzione di B; avremo quindi che il modulo del
vettore del campo magnetico è

$$B = \frac{F}{\text{il}}$$

UdM=(T)estla=N/(Am).

**Forza magnetica su un filo percorso da corrente:** conoscendo il campo
magnetico, siamo in grado di calcolare la forza F che agisce su un pezzo
di filo lungo l percorso da una corrente i. Quando il filo è
perpendicolare alle linee del campo, subisce una forza di modulo

$$F = Bil$$

Se il filo non è perpendicolare al campo magnetico, la forza è più
piccola, e l’intensità della forza è data da

$$F = Bil\sin\alpha$$

Dove $\alpha$ è l’angolo compreso tra i vettori l e B

![](media/image11.png){width="1.1229166666666666in"
height="1.2756944444444445in"}**Legge di Biot e Savart (campo magnetico
generato da un filo)**: dati due fili paralleli in cui sono presenti
correnti di intensità *i* e *i~1~*; la distanza tra i fili è *d* e il
campo magnetico B generato dalla corrente *i* è perpendicolare al filo
con la corrente *i~1~*; quindi per la formula della forza magnetica
$F = Bil$ avremo che

$$F = Bi_{1}l$$

La stessa forza sul secondo filo è data dalla legge di Ampere

$$F = \frac{\mu_{0}}{2\pi}\frac{ii_{1}}{d}l$$

Uguagliando i due membri troviamo

$$Bi_{1}l = \frac{\mu_{0}}{2\pi}\frac{ii_{1}}{d}l \rightarrow B = \frac{\mu_{0}}{2\pi}\frac{i}{d}$$

Che è detta legge di Biot e Savart

**Campo magnetico di un solenoide**

**Intensità del campo al centro della spira:** data una *spira
circolare* (cioè un filo conduttore a cui è stata data una forma
circolare) percorsa da corrente. Il campo magnetico generato dalla spira
può essere calcolato suddividendo la spira stessa in un numero molto
grande di parti così piccole da poter essere considerate rettilinee e
sommando poi vettorialmente i campi magnetici (ciascuno di intensità
molto debole) generati da ognuno di questi piccoli tratti. In ogni punto
dell’asse di una spira circolare il campo magnetico B ha direzione
perpendicolare al piano che contiene la spira.

Dato R il raggio della spira e *i* l’intensità della corrente elettrica
che fluisce in essa; l’intensità del campo magnetico che si ha in un
punto dell’asse della spira che ha una distanza y dal centro della spira
stessa può essere calcolata e risulta

$$B = \frac{\mu_{0}iR^{2}}{2\sqrt{\left( R^{2} + y^{2} \right)^{3}}}$$

Dalla quale deriviamo l’intensità del campo al centro della spira
ponendo y=0

$$B = \frac{\mu_{0}}{2}\frac{i}{R}$$

**Campo magnetico di un solenoide**: un solenoide è una bobina il cui
filo è avvolto a elica. È formato quindi da un grande numero di spire
circolari uguali, le quali danno la proprietà che il campo magnetico
esterno a un solenoide infinito è nullo, mentre quello

interno è uniforme e parallelo all’asse del solenoide.

![](media/image12.png){width="2.30625in" height="1.5743055555555556in"}

Il modulo del campo magnetico all’interno di un solenoide lungo *l*,
formato da *N* spire e percorso da una corrente di intensità *i* è dato
dalla formula

$$B = \mu_{0}\frac{\text{Ni}}{l}$$

Dove $\mu_{0}$ la *costante di permeabilità magnetica del vuoto*. Dalla
figura a destra si nota che: all’interno del solenoide il campo è
particolarmente intenso (le linee sono fitte); all’esterno il campo
magnetico è debole (le linee sono rade); nella zona centrale del
solenoide le linee sono parallele ed equidistanziate, per cui il campo
magnetico è uniforme, parallelo all’asse del solenoide ed è dato dalla
formula sopra.

**Forza di Lorentz**

Come abbiamo visto con la legge di Biot e Savart per due fili, il campo
magnetico è generato da cariche elettriche in moto e, a loro volta,
cariche elettriche in moto sono soggette a forze dovute a un campo
magnetico.

**Forza magnetica che agisce su una carica in moto**: data una carica
puntiforme q che si muove con velocità v in un campo magnetico B, essa
risente di una forza F~q~ data dalla formula

$${\overrightarrow{F}}_{q} = q\overrightarrow{v} \times \overrightarrow{B}$$

Che è la *legge di Lorentz*, ovvero la forza che si sviluppa tra un
oggetto elettricamente carico ed il campo elettromagnetico. Il valore
della forza di Lorentz è dato da

$$F_{q} = qvB\sin\alpha$$

La direzione della forza F~q~ è perpendicolare al piano definito dai
vettori velocità e campo magnetico; il verso è dato dalla regola della
mano destra, tenendo conto del segno della carica

**Dimostrazione forza di Lorentz:** la forza magnetica che agisce su un
filo percorso da corrente è la somma vettoriale delle

forze che il campo magnetico esercita sugli elettroni che lo percorrono.
Data la velocità di deriva (velocità con cui si muovono gli elettroni,
che ha verso opposto a quello della corrente)

$$i = enAv_{d}$$

Consideriamo un tratto di filo di lunghezza *l*, sappiamo che la forza
magnetica che agisce su questa porzione di filo è

$$F = Bil$$

Su ogni elettrone all’interno del filo agisce una forza perpendicolare
alla velocità dell’elettrone (e quindi al filo) di valore F~elettrone~,
che è uguale a tutti gli elettroni poiché hanno stessa carica e
velocità, che è data da

$$F_{\text{elettrone}} = \frac{F}{N} = \frac{\text{Bil}}{N}$$

Dove N è il numero di elettroni di conduzione presenti sul filo. Il
tratto del filo che stiamo considerando ha volume pari a $\text{Al}$,
per cui il numero di elettroni di conduzione contenuti al suo interno è

$$N = nAl$$

Sostituendo quindi $i = enAv_{d}$ e $N = nAl$ in
$F_{\text{elettrone}} = \frac{F}{N} = \frac{\text{Bil}}{N}$ troviamo

$$F_{\text{elettrone}} = \frac{\text{BenvAl}}{\text{nAl}} = evB$$

Che è la formula della forza di Lorentz, scritta per una particella che
ha carica $q = e$ cioè per un elettrone

**Moto di una carica in un campo magnetico uniforme**

La forza di Lorentz che agisce sulla carica q in moto ha sempre
direzione perpendicolare alla velocità vettoriale con cui si muove la
carica; quindi il lavoro compiuto da $F_{q}$ sulla carica è sempre nullo

![](media/image13.png){width="0.7659722222222223in"
height="0.9736111111111111in"}$W = 0$

Dal teorema delle forze vive sappiamo che la variazione di energia
cinetica di un punto materiale è uguale al lavoro delle forze che
agiscono su di esso, nel caso della forza di Lorentz abbiamo quindi che

$$\Delta K = W = 0$$

Quindi la forza di Lorentz non può cambiare il valore della velocità di
una carica, modifica invece la direzione del vettore velocità.

![](media/image14.png){width="1.0166666666666666in"
height="1.0708333333333333in"}**Moto con velocità perpendicolare a un
campo B uniforme**: sotto le condizioni dette, la carica puntiforme q
positiva che si muove sul campo magnetico uniforme B con una velocita v
costante, si muove di *moto circolare uniforme*, con la forza di Lorentz
che funge da accelerazione centripeta.

**Raggio della traiettoria circolare**: data la forza di Lortenz

$$F_{q} = qvB$$

La formula inversa della seconda legge della dinamica è

$$F = ma \rightarrow a = \frac{F}{m}$$

La formula dell’accelerazione centripeta è

$$a_{c} = \frac{v^{2}}{r}$$

Combinando la seconda legge della dinamica con l’accelerazione
centripeta ho la *forza centripeta* data da

$$\frac{F}{m} = \frac{v^{2}}{r} \rightarrow F = m\frac{v^{2}}{r}$$

Uguagliando questa formula con la forza di Lorentz trovo

$$qvB = m\frac{v^{2}}{r}$$

Dalla quale isolando r risulta

$$r = \frac{\text{mv}}{\text{qB}}$$

Trovando che il raggio dell’orbita circolare è direttamente
proporzionale alla massa della particella e alla sua velocità, e
inversamente proporzionale alla sua carica e al campo magnetico
presente. Conoscendo il raggio possiamo calcolare periodo dal quale
possiamo calcolare la velocità angolare, ecc.

**Rapporto e/m**: il rapporto tra la il valore della carica elementare
*e* e la massa *m* dell’elettrone prende il nome di *carica specifica
dell’elettrone*. Dato un cannone elettronico che emette fasci di
elettroni con una precisa energia cinetica, ai cui capi è applicata una
differenza di potenziale $\Delta V$, per la conservazione dell’energia
si ha

$$\frac{1}{2}mv^{2} = e\Delta V \rightarrow v^{2} = \frac{2e\Delta V}{m}$$

Una volta usciti dal cannone elettronico, gli elettroni risentono
dell’effetto di un campo magnetico B, di valore noto, che li porta a
descrivere una circonferenza di raggio r già trattata
$r = \frac{\text{mv}}{\text{qB}}$ ma riscritta come

$$\frac{e}{m} = \frac{v}{\text{rB}} \rightarrow \left( \frac{e}{m} \right)^{2} = \frac{v^{2}}{r^{2}B^{2}}$$

Sostituendo queste due formule troviamo

$$\left( \frac{e}{m} \right)^{2} = \frac{v^{2}}{r^{2}B^{2}} = \frac{2e\Delta V}{m}\frac{1}{r^{2}B^{2}} \rightarrow \left( \frac{e}{m} \right)^{2} = \left( \frac{e}{m} \right)\frac{2\Delta V}{r^{2}B^{2}}$$

Da cui si trova

$$\frac{e}{m} = \frac{2\Delta V}{r^{2}B^{2}}$$

Usando tale formula si calcola la carica specifica e/m dell’elettrone

**Teorema di Gauss per il campo magnetico**

**Flusso del campo magnetico**: si definisce come il flusso del campo
elettrico; se la superfici in questione S è piana e il campo B è
costante sulla superficie, è definito come

$$\Phi_{S}\left( B \right) = B \cdot S = BS\cos\alpha$$

UdM=(Wb) Weber=$T \cdot m^{2}$. Al solito, se la superficie non è piana,
bisogna suddividere S in n parti cosi piccole da essere piane

$$\Phi_{S}\left( B \right) = \sum_{i = 1}^{n}{B_{i} \cdot \Delta S_{i} =}\sum_{i = 1}^{n}{B_{i}\Delta S_{i}\cos\alpha_{i}}$$

![](media/image15.png){width="2.0708333333333333in"
height="1.0722222222222222in"}**Teorema di Gauss per il magnetismo:**
dato il campo magnetico generato da un filo rettilineo infinito,
consideriamo una superficie gaussiana cilindrica con l’asse sovrapposto
al filo percorso da corrente, con linee di campo B che sono
circonferenze concentriche al filo e parallele alla base del cilindro;
in ogni piccola zona (come la $\Delta S_{1}$) della superficie laterale
del cilindro, il campo B è tangente alla superficie stessa e, quindi,
perpendicolare al vettore superficie. Lo stesso sarà vero per tutte le
piccole regione (come la $\Delta S_{2}$) in cui vengono suddivise le due
basi del cilindro. Significa che

$$\alpha_{i} = 90\left( i = 1,\ldots,n \right)$$

La quale sostituita al flusso del campo magnetico per una superficie non
piana darà

$$\Phi_{S}\left( B \right) = \sum_{i = 1}^{n}{B_{i}\Delta S_{i}\cos{90}} = \sum_{i = 1}^{n}{B_{i}\Delta S_{i} \times 0} = 0$$

Quindi il teorema di Gauss per il magnetismo si esprime con

$$\Phi_{\Omega}\left( B \right) = 0$$

Dove $\Omega$ è una superficie chiusa qualunque.

![](media/image16.png){width="1.9756944444444444in"
height="1.8694444444444445in"}**Differenze teorema di Coulomb per
cariche elettriche e per il magnetismo**: a differenza del teorema di
Coulomb per il campo elettrico che esistono cariche elettriche isolate,
nel campo magnetico non esistono monopoli magnetici, cioè poli
magnetici, nord o sud, isolati. Per questo, il valore del teorema è
nullo: all’interno di una superficie chiusa qualunque, si ha sempre una
uguale quantità di poli nord e poli sud magnetici.

Il teorema di Gauss per il magnetismo ha anche un’interpretazione in
termini di linee di campo: quelle del campo elettrico hanno origine
sulle cariche positive e terminano su quelle negative; quindi il flusso
è positivo se si ha una predominanza di linee uscenti dalla superficie,
se le linee sono entranti è negativo (figura a destra sopra). Il flusso
del campo elettrico attraverso una superficie chiusa che racchiude una o
più cariche, invece, le linee di campo magnetico non hanno né inizio né
fine, perché sono linee chiuse oppure linee che si estendono
all’infinito; a ogni linea di campo entrante nella superficie gaussiana
$\Omega$ (contributo negativo al flusso), ne corrisponde sempre una
uscente (contributo positivo al flusso); di conseguenza, il flusso
totale di campo magnetico attraverso$\text{\ Ω}$ è nullo (figura a
destra sotto).

**ELETTROMAGNETISMO**

Il campo elettromagnetico è la combinazione del campo elettrico e del
campo magnetico, è generato localmente da qualunque distribuzione di
carica elettrica variabile nel tempo e si propaga sotto forma di onde
elettromagnetiche. Il campo elettromagnetico interagisce nello spazio
con cariche elettriche e può manifestarsi anche in assenza di esse,
trattandosi di un'entità fisica che può essere definita
indipendentemente dalle sorgenti che l'hanno generata. Il campo
elettromagnetico è generato dalla cariche elettriche, le quali quando si
muovono di moto accelerato, come in un’antenna, emettono delle onde
elettromagnetiche. Se invece esse sono ferme, o si muovono di moto
rettilineo uniforme, esse generano nello spazio un campo
elettromagnetico statico, che può apparire come un campo elettrico o
come un campo magnetico o come una sovrapposizione di entrambi, a
secondo del sistema di riferimento che scegliamo per osservare il
fenomeno.

**Corrente indotta**: un campo magnetico che varia genera una corrente
indotta (movimento della calamita su una bobina di un solenoide che
accende una lampadina); la variazione di corrente nel circuito induttore
genera una corrente indotta nel circuito senza batteria, perché il campo
magnetico che lo attraversa varia.

**Corrente indotta generata da variazione di flusso**: si ha corrente
indotta quando varia il flusso di campo magnetico attraverso la
superficie che ha per contorno il circuito indotto; quindi oltre alla
rapidità di variazione del campo elettrico e l’area del circuito, è
anche importante l’orientazione della superficie attraverso quale passa
il flusso (tecnica usata dall’alternatore per generare corrente indotta)

**Legge di Faraday-Neumann**

Descrive il fenomeno dell’induzione elettromagnetica, che si verifica
quando il flusso del campo magnetico attraverso la superficie delimitata
da un circuito elettrico è variabile nel tempo.

**Espressione della legge di Faraday-Neumann**: la legge collega la
forza elettromotrice f~em~ indotta in un circuito alla variazione del
flusso $\Phi\left( B \right)$ di campo magnetico attraverso la
superficie S delimitata dal circuito

$$f_{\text{em}} = - \frac{\text{ΔΦ}(B)}{\Delta t}$$

Dove $\text{ΔΦ}(B)$ è la variazione di flusso che avviene
nell’intervallo di tempo $\Delta t$ (rapidità di variazione di flusso
del campo magnetico); conoscendo la resistenza R del circuito indotto
possiamo definire il *valore della corrente indotta*

$$i = \frac{f_{\text{em}}}{R} = - \frac{1}{R}\ \frac{\text{ΔΦ}(B)}{\Delta t}$$

![](media/image17.png){width="1.8284722222222223in"
height="1.6493055555555556in"}**Dimostrazione della formula di
Faraday-Neumann:** data una sbarretta che si muove a contatto con un
filo fermo sagomato a forma di U, dividiamo le operazioni in due parti:

*Calcolo della variazione di flusso*: dato che il campo B è
perpendicolare al piano del circuito, il flusso di B è

$$\Phi\left( B \right) = BA$$

Dove A è l’area del circuito. Se A passa dal valore iniziale $A_{i}$ a
quello finale $A_{f}$ scriviamo

$$\text{ΔΦ}\left( B \right) = \Phi_{f}\left( B \right) - \Phi_{i}\left( B \right) = BA_{f} - BA_{i} = B\left( A_{f} - A_{i} \right)$$

Nell’intervallo $\Delta t$ la sbarra che si muove di velocità costante
v, percorre una distanza $\Delta s = v\Delta t$ facendo diminuire l’area
da $A_{i}$ a $A_{f}$; data l’altezza del circuito *l* abbiamo

$$A_{i} = A_{f} + lv\Delta t$$

Sostituendo questa espressione in quella precedente troviamo

$$\text{ΔΦ}\left( B \right) = B\left( A_{f} - A_{i} \right) = B\left\lbrack A_{f} - \left( A_{f} + lv\Delta t \right) \right\rbrack = - Blv\Delta t$$

Che risulta

$$- \frac{\text{ΔΦ}\left( B \right)}{\Delta t} = \frac{- Blv\Delta t}{\Delta t} = Blv$$

*Calcolo della forza elettromotrice*: nel circuito indotto è dissipata
energia per effetto Joule. Come sappiamo, la potenza P~d~ dissipata in
questo modo è data dalla formula

$$P_{d} = f_{\text{em}}i$$

La sbarra, che si muove verso destra, è percorsa dalla corrente i
rivolta verso il basso. Il campo magnetico esercita su questa corrente
una forza che si oppone al moto della sbarra. Il modulo di tale forza è

$$F = Bil$$

Perché la sbarra continui a muoversi con velocità costante, bisogna che
sia spinta da una forza esterna uguale e contraria alla forza magnetica.
Il lavoro compiuto da questa forza esterna è quello che fornisce
l’energia dissipata per effetto Joule. In un intervallo di tempo
$\Delta$t la forza esterna, che ha la stessa direzione e lo stesso verso
dello spostamento della sbarra, compie un lavoro

$$W = F\Delta s = Bilv\Delta t$$

Per cui la potenza erogata alla forza esterna e

$$P_{e} = \frac{W}{\text{Δt}} = \frac{\text{Bilv}\Delta t}{\Delta t} = Bilv$$

Uguagliando questa formula a $P_{d} = f_{\text{em}}i$ otteniamo

$$f_{\text{em}}i = Bilv \rightarrow f_{\text{em}} = Blv$$

Il quale valore è uguale a quello trovato dal calcolo della variazione
di flusso

**Legge di Lenz**: il verso della corrente indotta è sempre tale da
opporsi alla variazione di flusso che la genera. Se una calamita si
avvicina a un circuito, il campo magnetico prodotto dalla calamita
aumenta, facendo produrre al flusso magnetico attraverso la specifiche
del circuito una corrente indotta che a sua volta genera un proprio
campo magnetico. Tale corrente indotta va in senso antiorario, il campo
B indotto è diretto verso l’alto e contrasta l’aumento del campo B della
calamita. Dal punto di vista matematico, la legge di Lenz è espressa dal
segno meno che compare nelle formule della legge di Faraday-Neumann

**Autoinduzione**

Per avere l’induzione elettromagnetica non è necessaria la presenza di
un campo magnetico esterno. Infatti la variazione della corrente in un
circuito elettrico genera una forza elettromotrice indotta nel circuito
stesso. Questo fenomeno, che si chiama *autoinduzione*, accade, per
esempio, quando si chiude l’interruttore di un circuito elettrico

**Induttanza di un circuito**: il flusso di campo magnetico che
attraversa un circuito è direttamente proporzionale all’intensità di
corrente che fluisce nel filo che forma il circuito stesso; ciò è
espresso dalla formula

$$\Phi\left( B \right) = Li$$

Dove la costante di proporzionalità L o il coefficiente di autoinduzione
(o induttanza) del circuito, che è caratteristica del circuito e del
materiale in cui esso è immerso, è la grandezza fisica che descrive
quanto è intenso l’effetto dell’autoinduzione. UdM=(H)enry=Wb/A.

**Circuito RL**: un circuito contenente l’induttanza L, la resistenza R
del circuito e la forza elettromotrice f~em~ del generatore, descrive
l’espressione della corrente che fluisce nel circuito RL dopo la
chiusura dell’interruttore. Essa risulta:

$$i\left( t \right) = \frac{f_{\text{em}}}{R}\left( 1 - e^{\frac{R}{L}t} \right)$$

mentre quella che si ha dopo l’apertura del circuito ha la forma

$$i\left( t \right) = \frac{f_{\text{em}}}{R}e^{- \frac{R}{L}t}$$

La formula dell’induttanza di un circuito permette di scrivere la legge
di Faraday-Neumann in una forma adatta allo studio dei circuiti
elettrici. Infatti, se nell’intervallo di tempo $\Delta$t la corrente
passa dal valore iniziale i~1~ a quello finale i~2~ la variazione di
flusso nel circuito è

$$\text{ΔΦ}\left( B \right) = \Phi_{2} - \Phi_{1} = Li_{2} - Li_{1} = L\left( i_{2} - i_{1} \right) = L\Delta i$$

e la forza elettromotrice indotta vale

$$f_{\text{em}} = \  - \frac{\text{ΔΦ}\left( B \right)}{\Delta t} = - L\frac{\Delta i}{\Delta t}$$

**Equazioni di Maxwell**

Maxwell dimostrò che tutte le proprietà dell’elettricità, del magnetismo
e dell’induzione elettromagnetica possono essere derivate partendo da
quattro sole equazioni, che hanno quindi il ruolo di assiomi della
teoria. Per questa ragione le quattro equazioni sono dette, nel loro
insieme, le equazioni di Maxwell.

![](media/image18.png){width="4.214285870516186in"
height="2.101706036745407in"}
